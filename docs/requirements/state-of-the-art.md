# Аналіз вимог та створення документації

## Мета

Створення онлайн-платформи "GetUrCourse" для доступу до курсів на різноманітні теми з можливістю підписки на курси, купівлі окремих курсів, виконання завдань від викладачів та спілкування в чаті для обговорення завдань.

## Опис системи

Платформа надає користувачам можливість:
- Зареєструватися та створити профіль.  
- Отримування повідомлень та нагадувань через email.  
- Переглядати список доступних курсів.  
- Придбати окремі курси або оформити підписку для доступу до всіх курсів.  
- Виконувати завдання, які надають викладачі.  
- Спілкуватися з іншими користувачами та викладачами через вбудований чат.  

## Основні функції системи

### Реєстрація та авторизація користувачів  
- Користувачі можуть створити акаунт або увійти через соціальні мережі.  
- Після реєстрації користувач може придбати курс або оформити підписку та користуватися іншими функціями платформи.  

### Управління курсами  
- Викладачі та Адміністратори мають можливість додавати нові курси, змінювати інформацію про них та видаляти.  
- Користувачі можуть переглядати курси, фільтрувати за категоріями та шукати по назві.  

### Підписки та купівля курсів  
- Можливість оформити підписку для отримання доступу до певної групи курсів.  
- Користувачі можуть купувати окремі курси.  

### Виконання завдань  
- Викладачі додають завдання до курсів.  
- Студенти виконують завдання та здають їх на платформі для перевірки та отримують відповідні повідомлення на email.  

### Чати для обговорень  
- Користувачі з підпискою або придбаним курсом можуть спілкуватися у тематичних чатах, створених для курсів.  
- Викладачі мають можливість комунікувати зі студентами через чат.  


## Збір та аналіз вимог

### Вимоги до функціональності
- Реєстрація/авторизація: Система повинна забезпечувати швидкий доступ через email або соціальні мережі.  
- Управління курсами: Адміністратори та Викладачі повинні мати можливість додавати, редагувати і видаляти курси.  
- Оплата: Система повинна підтримувати безпечні платіжні методи для купівлі курсів та підписок.  
- Завдання: Студенти повинні мати змогу завантажувати виконані завдання, а викладачі – перевіряти їх.  
- Чат: Чат повинен підтримувати групові.  

### Нефункціональні вимоги
- Швидкодія: Система повинна працювати швидко і забезпечувати швидкий відгук при завантаженні курсів, завдань і повідомлень.  
- Безпека: Платформа повинна використовувати безпечні методи аутентифікації та захищати дані користувачів.  
- Масштабованість: Система повинна мати можливість обробляти велику кількість одночасних користувачів.  
- Інтуїтивний інтерфейс: Користувачам повинно бути легко орієнтуватися в інтерфейсі платформи.  

## Технічні вимоги  
- Мова програмування: c# для бекенду, з використанням фреймворків на кшталт ASP.NET.  
- База даних: SQL(PostgreSQL) та NoSQL(Redis, MongoDB) для зберігання даних користувачів, курсів і чату.  
- Хостинг: Хмарні рішення, такі як AWS, Google Cloud або Microsoft Azure для забезпечення масштабованості.  

## Стейкхолдери
- Студенти: Користувачі, які реєструються для проходження курсів.  
- Викладачі: Фахівці, які створюють курси та завдання.  
- Адміністратори: Користувачі, які управляють платформою та курсами.  
- Технічна підтримка: Команда, яка займається обслуговуванням платформи.  

## Вимоги до інтерфейсу  
- Головна сторінка: Показує популярні курси та новини.  
- Сторінка курсу: Опис курсу, викладач, завдання та відгуки.   
- Кабінет користувача: Персональна інформація, підписки, прогрес у курсах.  
- Сторінка оплати: Інформація про транзакцію та її статус.  
- Сторінка Авторизації/Аутентифікації: Форма для для реєстрації та входу в особистий кабінет.  
- Чат: Інтуїтивний інтерфейс для обміну повідомленнями з викладачами та студентами.  
- Dashboard: Сторінка з метриками про курси для Адміністраторів та Викладачів.

